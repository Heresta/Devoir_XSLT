<html xmlns:tei="http://www.tei-c.org/ns/1.0">Recueil de textes, Vie de Saints
   <body>
      <div>
         <h2>Transcription normalisée</h2>
         <div>
            <p>Cela correspond à la transcription qui répond aux 
               exigences actuelles de typographie.</p>
         </div>
         <div>
            <ul>
               
               
               
               
               <p>La nature del leu si est tele qe qant uns hom
                  le voit avant que il voie lome : li leus em
                  pert tote sa force et son hardiment. Et se li leus
                  voit lome premerains. li hom en pert sa voiz si qe il ne
                  puet mot dire.</p>
               
               
               <p>Ceste nature est trovee en amor dome
                  et de feme. Car qant il a amor entriaus deus : se li hom puet</p>
               
               
               <b>(Attention ! Ceci est un ajout à la main)</b><i>
                  229
                  </i>
               
               <p>Percevoir par la feme Meisme
                  premerains quele laine et quil sace tant quil
                  li face conoistre : Elle apuis perdu le hardement descondire. Mais
                  por cou que je ne me peut tenir. ne sosfrir de vos
                  dire mon corage : ancois qe je seusse riens del
                  vostre mavez vos escondit : cou voz
                  ai oit dire aucune foiz.</p>
               
               <p>Et puis que je fui premerains
                  veus solonc la nature del leu. Je doi
                  bien perdre la voiz. Cest une raisons por quoi cis escris
                  nest mie fais en chantant mes en contant. Et une autre raisson de cou meisme. si est prisse en la nature del
                  crisnon : dont je me sui molt pris garde.</p>
               
               
               <p>Car la nature si est tele. que li chetis sentent tant a chanter qa se muert en chantant : tant en pert le
                  mengier. et tant sen lait a pourchacier.
                  Et por ce me sui je pris garde que li chanters
                  ma si poi valu : que je mi peusse bien tant fier. que
                  jou iperdisse neis moi. si que li chanters ne mi secorust.
                  Noumeet acou que jou
                  esprovai : que aleure qe je mius chantai. et
                  que je miols dis en chantant : adont me fu il pis.</p>
               
               
               <p>Aussi come del cisne. qe il est .i. pais la ou
                  li cisne chantent. si bien et si volentiers que qant on
                  harpe devant aus : il sacordent a la harpe. tout
                  en autel maniere com li tambuis au flaiol.
                  et noumeement en lan quil</p>
               
               <p>Doit morir. Si que on dist Que
                  qant on en voit .i. bien chantant cil morra auvan
                  et tout aussi com dun enfant. que quant on le trueve de
                  bon engien si dist on : il ne vivera mie longement.
                  Et por ce di jou por le poor que je oi de la mort au
                  cisne qant je chantai miols et de la mort au crisnon
                  quant je le fis plus volentiers. Por ce laissai
                  je le chanter a cest arriere ban faire et le
                  vous envoiai en maniere de contre escrit. Car
                  tres dont deusse je bien avoir perdu la voiz
                  que li leus me vit premiers : Ce est a dire qe je
                  reconuc que je vos amoie. devant cou que
                  je seusse aquel chief jen peusse venir. Las et si me sui tant repentis de cou que je
                  vos avoie proié por
                  vostre douce compaignie perdre.</p>
               
               
               <p>Car se jou peusse faire aussi come li chiens. qi est de teil nature. qe qant il a
                  vomit si repaire a son vomitte. et le remengue de rechief. Jou eusse volentiers ma proiere renglotie cent fois puis quele me fu
                  volee des dens. et ne vous
                  merveilliés pas : se jai lamor comparee a la
                  nature del leu.</p>
               
               
               <p>Car encore ali leus molt dautres
                  natures. Li une est que il ale col si roit quil ne le puet flechir : sil ne torne tout son cors ensamble. et lautre
                  nature si est quil ne prendra la proie pres de sa
                  loviere. Et la terce si est qe
                  sil entre en un biercil il i entre al</p>
               
               
               
               <p>Plus coiement qe il puet. Et sil
                  avient que aucuns rainsceaus brise desoz cespiez qui noise face. il sen venge ason piet meismes et le mort
                  mout angoisseusement.</p>
               
               <p>Totes ces .iii. natures sont trouvees en amor de feme. car ele ne se puet doner se tout ensamble
                  non. Cest solonc la premiere nature et solonc la seconde : sil est qe sil avient qele aint .i. home : qant il ert
                  loing de li : si lamera trop durement. et qant il
                  ert priés si nen fera la nul semblant.</p>
               
               <p>Et solonc la tierce nature si est que sele
                  va si avant de parole qe li hom se percovie
                  qele laint. Tout aussi come li leus se venge par la bouche de son pie de trop bien ramonceler par force de parole
                  et racourir ce qele a trop avant ale. Car
                  volentiers veut savoir dautrui. ce qele ne
                  viut mie con sace de li : et dome qele ne cuide mie
                  qil laint le viut ele fermement garder.</p>
               
               
               
               </ul>
         </div>
         <div>
            <ul>
               <li><a href="./accueil.html">Accueil</a></li>
               <li><a href="https://gallica.bnf.fr/ark:/12148/btv1b84259980/f1.item">Lien vers le manuscrit</a></li>
               <li><a href="./facsimile.html">Transcription facsmiliaire</a></li>
               <li><a href="./info.html">Informations sur le manuscrit</a></li>
            </ul>
         </div>
      </div>
   </body>
</html>